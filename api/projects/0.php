<main class = "project-main centered">
    <h1>Hoffkomfort</h1>
    <section class="excerpt text-middle">
    <h2>Zdefiniowanie wyzwania</h2>
    Cześć! Jesteśmy grupą uczniów, która stara się przeprowadzić projekt oparty na
    metodzie Design-Thinking’u. Jak mogliście się już dowiedzieć (np. na tej
    stronie) jest to bardzo złożone działanie oparte na dogłębnym przebadaniu
    potrzeb społeczności, próbie opracowania skutecznego rozwiązania,
    przeprowadzenia jego testów, a następnie wdrożenia do życia codziennego.
    Możecie zapytać „Okej – fajnie to brzmi, ale co z tego wynika?”
    </section>

    <section class="text-middle">
        <h2>Określenie celów</h2>
        Naszym głównym celem jest poprawa komfortu w naszej społeczności szkolnej.
        Może się to wydawać dość ogólnym pomysłem, jednak jesteśmy pewni, że
        zmiany, które spróbujemy wprowadzić w życie na stałe zagoszczą w naszej
        szkole i zauważalnie podniosą w niej poziom wygody.
    </section>

    <section class="text-middle">
        <h2>Zbudowanie zespołu</h2>
        W skład zespołu wchodzą uczniowie klasy 2c IX LO im. Klementyny
        Hoffmanowej w Warszawie, a dokładnie:
        <ul>
        <li> Piekarska Amelia</li>
        <li> Preis Zuzanna</li>
        <li> Szufel Zofia</li>
        <li> Jasiński Mateusz</li>
        <li> Szczygielski Paweł</li>
        <li> Wilk Grzegorz</li>
        </ul>
    </section>

    <section class="text-middle">
        <h2>Zdefiniowanie ról</h2>
        Praca w zespole jest bardzo dobrze i sprawiedliwie podzielona – każdy ma
        przypisane konkretne zadania, o których realizację dba z największą uwagą
        i starannością. Dzięki sprawnej współpracy w drużynie nie ma problemów
        z niedotrzymywaniem terminów oraz przestojem prac.
    </section>

    <section class="text-middle">
        <h2>Przygotowanie narzędzi</h2>
        Z racji tego, że projekt realizowany jest przez uczniów nie zakłada on używania  wyspecjalizowanych narzędzi. Obecnie korzystamy z:
            <ol>
                <li>Messenger i Slack – komunikacja</li> 
                <li> Formularze Google – przeprowadzenie badania grupy docelowej</li> 
            <li> Excel – opracowanie wyników ankiet; wybranie konkretnych inicjatyw</li> 
            </ol>
            Mamy jednak świadomość, że kolejne etapy projektu będą coraz bardziej
            wymagające, a postawione przed nami cele coraz trudniejsze w realizacji. Z tego
            powodu nie zamykamy jeszcze tej sekcji i w razie potrzeby będziemy na bieżąco
            aktualizować bazę używanych przez nas narzędzi.
    </section>

    <section class="text-middle">
        <h2>Przygotowanie planu projektu</h2>
        Z powodu trudności związanych natychmiastowym zaplanowaniem trybu
        wszystkich prac, opartych o nasze wcześniejsze działania (i ich skutek) nie
        jesteśmy w stanie dokładnie określić szczegółów naszego harmonogramu,
        jednak możemy zapewnić, że będzie się on pokrywał z ogólnymi ramami
        czasowi zamieszczonymi na stronie głównej.
        <ol>
            <li>W dniach 6 – 16 luty prowadziliśmy badania grupy docelowej za pomocąankiety internetowej.</li>
            <li>W sobotę 17 lutego posortowaliśmy zebrane przez nas dane i przedstawiliśmy je w czytelnej formie.</li>
            <li>W niedzielę 25 lutego odbyło się spotkanie zespołu projektowego, podczas którego omówiliśmy zebrane wcześniej dane oraz zdecydowaliśmy się na konkretne ukierunkowanie naszej działalności. </li>
            <li>Kolejne spotkanie zespołu odbędzie się 9 lub 10 marca, a w jego trakcie zostaną podjęte decyzje dotyczące finansowania naszej przyszłej działalności.</li>
        </ol>
    </section>

    <section class="text-middle">
        <h2>Wyniki ankiety</h2>
        Przygotowana przez nas ankieta została udostępniona (za zgodą dyrekcji)
        wszystkim uczniom naszego liceum 6 lutego (wtorek) i była aktywna do 16
        lutego (piątek) włącznie, czyli przez 11 dni.
        W tym czasie udało nam się zebrać aż 262 odpowiedzi, za co bardzo dziękujemy
        wszystkim zaangażowanym w ten proces. Jesteśmy również mile zaskoczeni
        oddaniem, z jakim niektórzy przyłożyli się do tak prostego zadania –
        otrzymaliśmy od Was ogromną ilość informacji, czyli tego, co jest dla Was
        uciążliwe oraz jakie macie pomysły na rozwiązanie tego problemu.
        Liczymy, że dzięki tak licznej grupie badawczej i odpowiedniej prezentacji
        wyników uda nam się wywrzeć faktyczny wpływ na pewne sektory
        funkcjonowania naszej społeczności szkolnej.
        <img src="assets/img/Hoffkomfort/results-chart.png" alt="chart with results" class = "image-2-1"> 
    </section>

    <section class="text-middle">
        <h2>Wybór inicjatyw</h2>
        Choć bardzo byśmy chcieli, to niestety nie jesteśmy w stanie zrealizować wszystkich, z zaproponowanych inicjatyw. Z tego powodu przeanalizowaliśmy je pod kątem ilości głosów, kosztów, czasu oraz trudności wdrożenia, a także korzyści, jakie za sobą niosą. 
        Nasz zespół zadecydował, że podejmiemy się realizacji następujących inicjatyw:
        <ol>
            <li>Otworzenie drzwi do szkoły od strony ul. Hożej o godzinie 14:50</li>
            <li>Wywieszenie na stołówce menu na cały tydzień</li>
            <li>Zapewnienie czajników na stołówce</li><br/>
        Jeśli uda nam się to zrealizować w czasie krótszym, niż przewidywany oraz zostaną nam wolne fundusze zapewne spróbujemy choćby przetestować pomysł
        <br/><br/>
            <li>Zapewnienie cienkich poduszek do siadania na korytarzach. </li>
        </ol>
        Jak wcześniej wspominałem dostaliśmy od Was wiele przemyśleń zwłaszcza na temat tego pomysłu, więc w razie ewentualnych prób na pewno weźmiemy je pod uwagę. 
    </section>
    
    <section class="text-middle">
        <h2>Budżet</h2>
            Jak łatwo zauważyć, specyfika naszych inicjatyw wymaga od nas pozyskania na
            nie stosownego finansowania, które umożliwi nam pokrycie kosztów
            związanych z zakupem niezbędnych rzeczy.
            <br/>
            <br/>
            Obecnie posiadamy już wstępny zarys sposobu, w jaki będziemy chcieli
            pozyskać potrzebne nam środki, jednak ze względu na konieczność jego
            wcześniejszej konsultacji z dyrekcją szkoły nie możemy go jeszcze zdradzić.
            Liczymy, że rozmowy przebiegną zgodnie z naszymi oczekiwaniami i już
            niedługo będziemy mogli podzielić się z Wami większą ilością szczegółów.
    </section>

    <section class="text-middle">
        Liczymy na to, że uda nam się osiągnąć wszystkie postawione cele, a nasze
        działania będą miały realne przełożenie na zadowolenie innych uczniów.
        <br/><br/>
        Wasz HoffKomfort
    </section>

</main>